Skolestart
Det er torsdag, jeg er tre dage inde i 9. klasse. Mit sidste år i folkeskolen. I dag får skolen nye elever. I frikvarteret ser jeg de nye elever, stå smilende med flag i den ene hånd og en forælder i den anden hånd. Solen varmer deres glade ansigter.
Jeg synes, det er fascinerende, at jeg selv for ni år siden satte mine, dengang, små ben på skolens grund. Min hjerne arbejder på høj tryk som en overophe-det maskine, hver gang jeg prøver at huske tilbage på min første skoledag, men ingenting.
Efter den lange skoledag med tre fysik/kemi lektioner, to dansk lektioner og en trivselstime tager jeg hjem. Det er på tide, at min maskine af en hjerne kan fungere og mindes om sådan en vigtig dag. Derhjemme finder jeg nogle foto-grafier frem fra første skoledag, og min hjerne bliver sat i gang.

Den 13. august 2009 er en dejlig lunefuld morgen på Østerbro. Solen skinner, og der kan stadig ses regn pytter fra den forgående dag i vejkanten. Jeg er udenfor sammen med min mor.
Sommerfugle flyver rundt i min mave, jeg er glad og samtidig spændt, det er nemlig min første skoledag. Jeg skal starte i 0. klasse sammen med en masse andre på min alder. Det glæder mig, at jeg snart er en stor pige, en rigtig stor pige.
Jeg har en løve T-shirt på, sorte bukser, en turkis trøje, sandaler, ligesom min mor, og et blåt navneskilt på min T-shirt, hvor der med tydelige bogstaver står ”Felicia”.
Hele vejen til skolen holder jeg min mor i hånden, jeg føler mig tilpas sammen med hende, men nu er det på tide, at jeg skal lære at klare mig selv. Vi nær-mer os stille og roligt en stor, rød, murstensbygning, det er skolen. Ud af øjenkrogen ser jeg en masse andre børn, som holder sine forældre i hånden ligesom mig. Nogen af dem bliver måske mine klassekammerater.
De fleste har selv deres rygsæk på ryggen, de ser glade og spændte ud som mig. Jeg tænker på mit nye flotte penalhus, jeg fik for en uge siden. Det er sort og fladt og indeholder to blyanter, en masse farveblyanter og tusser og en lineal.

Vi skal først ind i en hal. Hallen er let at spotte, den har store vinduer, så man kan let se, hvad folk leger derinde, men lige nu er der ingen mennesker i hal-len. På hallens vægge hænger der træstiger, og på gulvet er der tegnet en mas-se tykke streger og buer i forskellige farver. Der er meget støj i hallen, de voksne taler- og griner sammen. Imens går jeg rundt på de mange streger sammen med en veninde fra børnehaven, som også skal starte i skole i dag, det skal nok blive sjovt.
Vi bliver afbrudt af en stor skægget mand med briller og en slank kvinde, som også bærer briller. Jeg løber hen til min mor, tager fat i hendes hånd og stiger undrende i retningen mod manden og kvinden, som begynder at tale. De taler, i det der føles som 20 minutter. Jeg har næsten lige lært klokken, så helt sikker er jeg ikke. Jeg sinker stille og roligt ned i gulvet, jeg vil hellere ud og se skolen end at høre to mennesker tale.
Efter de langsomste 20 minutter i mit liv går vi ud i de fem forskellige farve-grupper, hvor vi hver især får udleveret et flag, så kan der fotograferes. Bille-derne tages i gården med skolens murstensbelagte væg som baggrund. Jeg stiller mig op ad muren mellem min veninde og en anden pige med blondt hår.
Solen stråler mod vores ansigt, så vi står alle med halvklemte øjne og råber appelsiiiiiin! i kor. En masse klik høres fra kameraerne som forældrene har taget med. Det er som at høre regnen falde udenfor en kold efterårsdag. Vi tager flagene med hen til klasselokalet. 

På vej derhen krydser vi skolegården, som jeg har glædet mig allermest til at se. Jeg elsker at lege og klatre rundt. Mine øjne stråle af glæde, da jeg ser en stor sort edderkoppegynge og en skinnede grøn rutsjebane i en rød sandkasse midt gården. Men synet af det store høje klatrestativ, får mine tarme til at vride sig.
Min mor smiler ned til mig, det samme gør jeg bare op til hende. Hun går me-get hurtigt, føles det i hvert fald som, så jeg lunter lidt efter hende. Vi kom-mer ind i skolen og går hen ad en gang. På gangens vægge er der en lang række af knager.

Endelig når vi hen til klasselokalet, hvor vi bliver bedt om at sætte os ved vores navneskilt. Jeg leder efter skiltet med mit navn på. Det står på bordet midt i klassen. Det er hvidt med et billede af en pingvin i højre side. Jeg sæt-ter mig på min plads og lidt efter sætter pigen, med det blonde hår, sig ved min højre hånd. Signe står der på navneskiltet, overfor hende, hun holder fla-get i hånden, det samme gør drengen med kort brunt hår som sidder foran mig.
Der er mange ting på væggene og hængende ned fra loftet, ser jeg alfabetets bogstaver. Bag mig hænger der 12 billeder, hvorpå der står ”Januar, Februar, Marts, April, Maj Juni, Juli, August, September, Oktober, November og De-cember.” Foran mig kigger jeg på en stor tavle, hvor der stort står ”Velkom-men blå farvegruppe”.
Til højre for mig er der en reol med forskellige brætspil så som ludo og til venstre for mig står der et kateder og to stole. Ved siden af de to stole står der to kvinder, den ene hedder Helle, hun har lyst hår, som er sat op i en he-stehale, og et halstørklæde bundet om sig. Den anden har mørkt hår ned til skulderne.
De andre børns forældre inklusiv min mor taler på indimellem med lærerne. Forældrene bliver bedt om at gå ud, så lærerne kan tale lidt med os alene om regler, bøger osv. De taler og taler, men tiden går hurtigere end jeg har for-ventet. Vi får endda lov til at farvelægge en mandala hver, men vi får kun 5 minutter til det, for tiden er ved at være gået. Min tegning ser meget tom ud ift. de andres, men jeg har lært at det ser pænere ud, hvis man farver inde for stregerne.

Vores forældre kommer ind i klasselokalet igen og Helle og Hanne siger ”Farvel vi glæder os til at se jer igen i morgen”, alle rejser sig og går ud af klasselokalet. Min mor vil gerne tage et billede af mig, så hun beder mig om at smile og hoppe op i luften. Så det gør jeg, og min mor får taget en masse bil-leder af mig.
Gad vide om jeg skal lære at læse i morgen, jeg kan ikke vente.
